# Fieldlab prototype 1overheid: voor al uw overheidszaken 

Ontwikkeling van een prototype tijdens de Fieldlab Dienstverlening van 24 tot en met 28 september 2018 in Zwolle. Samen werken aan één overheid. 

Tijdens de Fieldlab dienstverlening werken zo’n honderd medewerkers van gemeenten samen met marktpartijen, uitvoeringsinstellingen, softwaredevelopers, designers en bestuurders een week lang aan innovatieve concepten voor gemeentelijke dienstverlening. Het doel is tweeledig: vernieuwing in de gemeentelijke digitale dienstverlening te versnellen maar ook een andere manier van werken beproeven, waarbij vernieuwende concepten 1x worden ontwikkeld om het uiteindelijk 380x te kunnen toepassen.

## Samenwerking

Dit prototype is een samenwerking tussen Gemeente Tilburg, Gemeente Eindhoven, het project Mens Centraal en de Dienst Publiek & Communicatie van het ministerie van Algemene Zaken. Dit prototype bouwt voort op het bestaande prototype 'overheidsbrede onderwerpen' van de Dienst Publiek & Communicatie van het ministerie van Algemene Zaken.

## Doel van het prototype

Met het prototype onderzoekt het team of het praktisch mogelijk is het volgende doel te bereiken:

“1 ingang waar de ‘anonieme’ burger antwoorden krijgt op haar vragen, maar waar zij ook meteen zaken kan regelen na in te loggen, in een naadloze klantreis zonder verwarring”

## Dank

Dank aan allen die bijdragen hebben geleverd tijdens het Fieldlab, in welke vorm dan ook. Alle inzichten, inzet en ideeën zijn gebruikt om tot een goed en snel resultaat te komen.
